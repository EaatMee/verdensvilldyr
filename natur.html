<!DOCTYPE html>
<html>
<head>
	<meta charset="utf-8" />
	<link href="stil.css" rel="stylesheet" type="text/css">
	<link href="rss.xml" type="application/rss+xml" rel="alternate" title="Min RSS Feed" />
	
	<script src="jsvvd.js"> </script>

</head>
 <body>
	<header>
	<button id="omOss" class="knapp" type="button">Om Oss</button>
	<button id="forBarn" class="knapp" type="button">For barn</button>
	<button id="kontaktOss" class="knapp" type="button">Kontakt oss</button>
	</header> <br />

	 <img id="banner" src="banner.png" onmouseover="this.src='bannerHover.png'" onmouseout="this.src='banner.png'" alt="Banner." >
	 <article>
		 <h3>Natur</h3>
		 <p>Norsk natur er unik. Fra trange fjordarmer til 2000 meter høye topper, fra varmekjær edelløvskog til iskald tundra – her finnes variert natur og et stort mangfold av arter og naturtyper.</p>
		 <p>Men norsk natur har i løpet av de siste hundre årene blitt utsatt for kraftig økt press i form av menneskelige inngrep og påvirkning. For drøyt hundre år siden kunne omtrent halvparten av vår natur kunne betegnes som villmarkspreget (dvs. mer enn 5 kilometer fra tyngre tekniske inngrep). I dag er det i underkant av 12 prosent villmarkspreget areal igjen. I Sør-Norge er tallet kun 5 prosent. </p>
		 <p>I Norsk rødliste for arter (2010) er 2400 arter klassifisert som truet. Summen av mange små og store enkeltinngrep bidrar til at arters leveområder spises opp bit-for-bit. I Norge er slike arealendringer den viktigste trusselen mot naturmangfoldet. Hele 87 prosent av de truede og nær truede artene på Rødlista (2010) har blitt eller blir negativt påvirket av menneskeskapte arealendringer. I tillegg utsettes naturen for klimaendringer, forurensning, overbeskatning og fremmede arter. Fortsetter utviklingen, vil mye av vårt mangfold av plante- og dyrearter være borte om noen tiår.</p>
		 <p>WWF jobber med å ta vare på mangfoldet i norsk natur, både på land og til havs. WWF jobber for bærekraftig bruk av naturressursene og for at den mest verdifulle og sårbare naturen skal sikres gjennom vern.</p>
		 <h4>Skog</h4>
		 <p>Skoglandskap kan være svært variert og artsrikt. Omtrent 37 % av landarealet i Norge er dekket av skog, og av det totale skogarealet er omtrent 23 % regnet som produktiv skog (dvs. skog der det kan drives aktivt skogbruk). Resten er fjellskog, skogkledde myrer og lavproduktiv mark. Halvparten av artene på den norske rødlista (2006) finnes i skogene. Moderne skogbruk representerer en trussel mot mange skoglevende arter fordi levesteder forsvinner eller forringes. Vern og bærekraftig bruk er nødvendig.</p>
		 <h4>Fjell</h4>
		 <p>Omtrent halvparten av Norges landareal er fjell og vidde. Fjellets naturtyper er de som har mest omfattende vern etter naturvernloven (mer enn 14 %  vernet). Også fjelløkosystemet har truede arter, og 5 % av artene på rødlista er knyttet til fjell. De viktigste truslene mot fjellnatur er inngrep i forbindelse med kraftutbygging, veier, hyttebygging, reiseliv og slitasje som følge av motorkjøretøy, langtransportert forurensing og overbeiting. Klimaendringer vil i framtida også få betydelig effekt på fjellnaturen.</p>
		 <h4>Vann og vassdrag</h4>
		 <p>Norges vassdragsnatur er unik. Sildrende bekker, brusende elver og mektige fosser er ett av Norges mest kjente varemerker. Elver og innsjøer har et særegent plante- og dyreliv som gir oss naturopplevelser og muligheter for fiske og friluftsliv. De største påvirkningene på norske vassdrag de siste 100 år er knyttet til vassdragsreguleringer. To tredeler av vassdragene våre er regulert, og 7 av de 10 høyeste fossene er lagt i rør. Sur nedbør, rømt oppdrettsfisk og overgjødsling er også trusler mot livet i vann og vassdrag.</p>
		 <h4>Våtmarker</h4>
		 <p>Våtmarkene har et særpreget artsmangfold av fugler, planter og insekter og her finnes mange av de mest truede naturtypene i landet. Hele 495 arter på rødlista (2006) lever i våtmarksområder. Noen av de viktigste truslene mot våtmarkene er påvirkning fra vannstandsregulering, oppdyrking, nedbygging, drenering, skogplanting, forurensning, utfylling og spredning av fremmede arter. Våtmarkene utsettes dessuten for oppstykking i forbindelse med utbygging av kraftverk, veier og reiselivsanlegg. </p>
		 <h4>Kulturlandskap</h4>
		 <p>Kulturlandskapet, som er et resultat av menneskelig bruk gjennom tusenvis av år, utgjør en viktig del av vår natur. Men dette gamle artsrike, mosaikk-landskapet med slåtteeng, slåttemyr, naturbeitemark og kystlynghei er i ferd med å forsvinne. Mekanisering og intensivering i landbruket har ført til store monokulturer med lite mangfold av planter og dyr. Andre steder, slik som i gamle setermiljøer, gror områdene ofte igjen. Om lag 35 % av våre truede arter tilknyttet kulturlandskap. Aktiv skjøtsel med beite og slått er derfor viktig tiltak for å ta vare på de siste restene av biologisk mangfold i kulturlandskapet.</p>
		 <h4>Kyst</h4>
		 <p>Norges 83 000 kilometer lange kystlinje inneholder en stor variasjon av naturtyper og dermed et stort artsmangfold. Men deler av kystområdene i Norge utsettes for utstrakt utbygging. Kystnaturen omfatter også mange naturtyper f. eks. havstrand og kystlynghei, som er et resultat av beiting og slått gjennom tusenvis av år. Opphør av disse kulturtradisjonene fører til gjengroing og truer det rike artsmangfoldet langs kysten.</p>
		 <h4>Hav</h4>
		 <p>Havområdene utenfor norskekysten rommer en stor variasjon av levesteder, og har spesielt rike artssamfunn som f. eks. korallrev og tareskoger. Dessuten er havet et enormt matfat, hvor vi henter millioner av tonn sjømat hvert år. Likevel er disse økosystemene de dårligst kartlagte og lite omfattet av vern. Havets økosystemer utsettes for en rekke alvorlige trusler i form av klimaendringer, forurensning, overfiske og introduksjon av fremmede arter.</p>
		 <h4>Svalbard</h4>
		 <p>Svalbards natur er preget av store områder med tilnærmet uberørt villmark. Om lag 65 % av øygruppens landareal er vernet. Til tross for dette, trues det arktiske økosystemet på Svalbard av klimaendringer, langtransporterte miljøgifter og lokale utslipp fra gruvedrift. Storskala turisme kan også medføre et press på naturen dersom det ikke tas tilstrekkelig hensyn.</p>
	 </article>
	 
	<footer >
		<p>Kontakt oss</p>
		<a href = "facebook.no"><img alt="facebook" src=""></a> 
		<a href = "twitter.com"><img alt="twitter" src=""></a>
		<a href = "instagram.com"><img alt="instagram" src=""></a>
		<p>Copyright Dyr A/S</p>
	</footer>
 </body>
</html>
